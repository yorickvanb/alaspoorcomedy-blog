---
title: Advent of Stories - Day 2 - De Boomer en de Banaan<
description: Entry in the Advent of Stories series.
date: 2024-12-02
draft: false
tags:
  - advent of stories
---

**Entry for the [Advent of Stories](../../advent_of_stories/).**

**Form: Script for a comedic sketch**

<p style="font-family:courier new;font-size:24px"><b>De Boomer en de Banaan</b></p>

```
INT. DINING ROOM, DAY

Boze BOOMER zit aan de keukentafel chagrijnig het nieuws te lezen op zijn tablet. Ondanks zijn leesbril moet hij met uitgestrekte armen zitten om het te kunnen zien. Naast hem op tafel staat een kop koffie.

Hij tut en zucht zijn hoofd. Hij begint met praten, en richt zich verontwaardigd tot ons, het publiek.

BOOMER
Zes miljoen dollar! Zes miljoen dollar! Dat is wat ze betaald hebben voor dat kunstwerk. Zes miljoen dollar! Waanzin!
En voor wat? Een banaan aan de muur, met wat ducttape. Als het nou nog een goed gemaakt schilderij was, dan snapte ik het nog. Maar dit, dit is toch niets?
En daar heeft iemand zes miljoen dollar voor betaald! Zes miljoen dollar! Mijn ouwe moedertje zei altijd, god hebbe haar ziel, mijn ouwe moedertje zei altijd, het is maar wat de gek ervoor geeft. En zo is het maar net. Gek, inderdaad.
Zes miljoen dollar. En dat is niet eens de originele banaan he? Want die is al een keer opggegeten! Dus wat koop je dan, voor die zes miljoen dollar? Het concept. Het concept! Alsof je zes miljoen moet betalen om een stuk fruit tegen de muur te kunnen plakken! Ha!
Alsof ik niet gewoon een stuk fruit uit de fruitschaal zou kunnen pakken en die tegen de muur zou kunnen nieten! Ha! Zes miljoen dollar.
Nou, ik ga het gewoon doen ook. Let maar op!

Hij staat op en loopt uit beeld, maar ondertussen praat hij door

BOOMER
Daar hoef ik helemaal geen zes miljoen voor te betalen! Dat gaat prima hoor! Het is niet alsof die gek als enige een banaan aan de muur zou kunnen plakken. Nee hoor! Het is een vrij land!

Hij komt weer terug, nu met een banaan en duct tape in zijn hand

BOOMER
Let maar eens op! Voor bijna gratis, doe ik precies hetzelfde! Ha! Daar sta je dan, met je zes miljoen, nou ja, zonder je zes miljoen, en heb je precies hetzelfde aan de muur als ik! Ha!

Hij breekt het duct tape af met zijn tanden

BOOMER
Ha! En niemand die me tegenhoudt! Ha! Heb ik ook zomaar een kunstwerk van zes miljoen dollar aan de muur! Ha!

Hij plakt de banaan tegen de muur, en precies op het moment dat ie dat doet, zien we blauwe zwaailichten en horen we sirenes WIEUWWW. Hij verstijft

Politiemegafoon (O.S.)
Hier is de politie! Kom naar buiten met je handen omhoog!We hebben bericht gekregen van een ernstig geval van kunstvervalsing!

```
